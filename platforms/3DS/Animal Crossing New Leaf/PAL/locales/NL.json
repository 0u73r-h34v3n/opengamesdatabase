{
	"$schema": "https://raw.githubusercontent.com/0u73r-h34v3n/opengamesdatabase/refs/heads/master/shared/metadata_schema.json",
	"name": "Animal Crossing: New Leaf",
	"synopsis": "Het is al een grote stap om naar een nieuwe stad te verhuizen en nieuwe vrienden te maken... maar die stap is nog groter als je de burgemeester van die stad wordt! Bereid je voor op een gloednieuw leven en vorm de stad van je dromen in Animal Crossing: New Leaf voor Nintendo 3DS en Nintendo 3DS XL. Animal Crossing: New Leaf bouwt verder op de geliefde, ongedwongen en onbegrensde speelstijl van eerdere Animal Crossing-spellen. Er zijn geen doelen, geen vastgestelde verhalen en er is zelfs geen einde â€“ je bepaalt helemaal zelf hoe je van het leven in je nieuwe stad wilt genieten. Omdat de tijd in het spel gelijk loopt aan de werkelijke tijd, brengt elke dag weer iets nieuws! Bij je eerste stappen in Animal Crossing helpt het toeval een handje: kort na aankomst maakt de stadhuisbediende Isabelle namelijk een vergissing waardoor jij de burgemeester wordt! Hoewel je nog steeds vrij bent om te doen waar je zin in hebt, kun je je nieuwe macht als burgemeester nu ook gebruiken om de stad geheel naar eigen smaak vorm te geven. Via bouwprojecten kun je bijvoorbeeld gebouwen, bruggen en allerlei decoraties aan je stad toevoegen, terwijl je voorschriften (een deftig woord voor wetten) kunt instellen om te bepalen wat er in je stad gebeurt. Zo krijg je alle vrijheid om de stad helemaal naar je hand te zetten! Als je meer het type bent van de zonvakantie, dan is een trip naar het eiland een aanrader! Laat je met de boot van Kapp'n vervoeren naar een eiland vol tropisch fruit, waar je naar hartenlust insecten en vissen kunt vangen. En als je er dan toch bent, moet je niet vergeten een of twee toers te maken. Deze toers zijn een soort minigames die je met vrienden of online met andere spelers kunt spelen voor souvenirs die je kunt meebrengen naar je eigen stad. In Animal Crossing: New Leaf krijg je meer ruimte dan ooit om je persoonlijke smaak tot uitdrukking te brengen! Bij de Able Sisters en Shoe Shank kun je nu bijvoorbeeld nieuwe kleren kopen, zoals shirts, broeken, rokken, hoeden, maskers en zelfs schoenen. Je kunt ook je huis uitbreiden met nieuwe kamers en decoraties, of je eigen tentoonstellingen maken in het plaatselijke museum. Buiten de deur kun je een concert of dansavond van K.K. Slider in Club 101 bezoeken, shoppen in de winkelstraat of je huis en meubels versieren met je eigen ontwerpen in de Re-Tail shop. Ontdek zelf nog veel meer mogelijkheden! Je leven in Animal Crossing: New Leaf kun je heel makkelijk delen met vrienden, familie en zelfs onbekende mensen! Maximaal vier gezinsleden kunnen bijvoorbeeld samenwonen in dezelfde stad op een enkele Game Card, waarbij om beurten wordt gespeeld. Maar je kunt via draadloze communicatie of online ook tegelijkertijd spelen met vrienden die een exemplaar van het spel bezitten. Bezoek samen het eiland, geniet van minigames, of hang gewoon wat rond en doe waar jullie zin in hebben! Via StreetPass kun je je huis delen met andere mensen of de huizen van andere mensen bezoeken in de Happy Home Exhibition. Als je gaat slapen in de Dream Suite kun je zelfs online naar de steden van andere spelers reizen! Animal Crossing: New Leaf is volgepakt met nieuwe dieren, nieuwe ervaringen en nieuwe manieren om je te vermaken. Zowel nieuwkomers als fervente Animal Crossing-fans zullen smullen van de geweldige mogelijkheden om je nieuwe leven naar eigen smaak in te richten!"
}
