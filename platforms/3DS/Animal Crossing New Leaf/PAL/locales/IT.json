{
	"$schema": "https://raw.githubusercontent.com/0u73r-h34v3n/opengamesdatabase/refs/heads/master/shared/metadata_schema.json",
	"name": "Animal Crossing: New Leaf",
	"synopsis": "Trasferirsi in un'altra città e conoscere nuovi amici è un passo impegnativo... ma lo è ancora di più se sei il sindaco! Preparati a conoscere una nuova vita in una cittadina interamente progettata da te in Animal Crossing: New Leaf per Nintendo 3DS e Nintendo 3DS XL. Portando avanti lo stile di gioco libero tanto apprezzato nei precedenti titoli della serie, Animal Crossing: New Leaf è un gioco senza limiti. Non ci sono obiettivi, non c'è una trama, non c'è nemmeno una fine: puoi goderti la vita nella tua nuova città nel modo che preferisci. E poiché nel gioco il tempo scorre alla stessa velocità che nel mondo reale, ogni giorno porta con sé nuove esperienze! I tuoi primi passi in Animal Crossing: New Leaf avvengono per equivoco: poco dopo il tuo arrivo in città vieni eletto sindaco a causa di un errore di Fuffi, la segretaria! Puoi continuare a fare ciò che desideri, ma le tue nuove funzioni ti permettono di dar forma alla città secondo i tuoi desideri: puoi definire progetti di opere pubbliche per costruire edifici, ponti e ogni tipo di oggetti decorativi o emettere ordinanze (termine complicato per \"leggi\") che stabiliscono l'organizzazione della città. Insomma, sei libero di creare la città dei tuoi sogni! Se ami essere sempre immerso nella luce del sole, non c'è niente di meglio di un viaggio su un'isola tropicale! Sali sulla barca con Remo e preparati a esplorare liberamente un'isola piena di frutti, insetti e pesci tropicali. E mentre sei lì, valuta se partecipare a qualche tour: ci sono tanti minigiochi che puoi provare da solo, con gli amici o con altri giocatori online. E alla fine potrai scambiare le medaglie vinte con alcuni souvenir da riportare a casa. In Animal Crossing: New Leaf puoi esprimerti ancora più liberamente! Potrai comprare nuovi vestiti (magliette, pantaloni, gonne, cappelli, maschere e persino scarpe) dalle sorelle Ago e Filo o da Sciuscià, aggiungere stanze alla tua casa o arredarla con nuovi mobili e allestire mostre personali nel museo locale. Oppure puoi andare ad ascoltare K.K. in concerto o alla console al CLUB LOL, fare shopping in Via degli Acquisti o personalizzare la tua casa e i tuoi mobili creando i tuoi progetti personali da Ricicla e Ricrea. Nel gioco troverai questo e molto altro! Puoi anche sperimentare Animal Crossing: New Leaf insieme ad amici, familiari e addirittura persone che non conosci! Fino a quattro persone possono vivere nella stessa città usando un'unica scheda di gioco (e giocando in momenti diversi): in questo modo potrai condividere l'esperienza con chi ti sta vicino. In alternativa, puoi ritrovarti, sia online che in modalità wireless, con amici che possiedono a loro volta una copia del gioco per visitare l'isola, provare i minigiochi o passare semplicemente del tempo insieme per fare ciò che volete! Puoi anche usare StreetPass per condividere la tua casa con altre persone o vedere le loro nel Quartiere Sbirciacase, oppure visitare online le città create da altri giocatori mentre dormi nella Casa del sogno. Nuovi animali, nuove esperienze e nuovi modi per divertirsi... sia i fan della serie che i principianti apprezzeranno tutto ciò che Animal Crossing: New Leaf può offrire! È una nuova vita... vivila come preferisci!"
}
