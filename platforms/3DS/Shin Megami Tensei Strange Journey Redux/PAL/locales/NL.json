{
	"$schema": "https://raw.githubusercontent.com/0u73r-h34v3n/opengamesdatabase/refs/heads/master/shared/metadata_schema.json",
	"name": "Shin Megami Tensei: Strange Journey Redux",
	"synopsis": "In Shin Megami Tensei: Strange Journey verschijnt een ruimtelijke vervorming vol demonen in Antarctica die de aarde dreigt te overspoelen. De Verenigde Naties sturen een team van geavanceerde specialisten om de anomalie te doorgronden en te ontdekken hoe het bij de oorsprong tegen te houden. Nou, haal je Demonica maar weer tevoorschijn in deze nieuwe, uitgebreide conversie: Shin Megami Tensei: Strange Journey Redux. Verwacht nieuwe verhaalcontent, extra eindes, een nieuwe kerker om te verkennen en meer in de terugkeer van dit sci-fi-achtige SMT-avontuur. In Strange Journey Redux speel je als een dappere VN-soldaat die een ruimtelijke anomalie, de Schwarzwelt, onderzoekt. Dit is een koepel van duistere energie die de wereld dreigt op te slokken. Binnen tref je een nachtmerrieachtig spiegelbeeld van onze eigen aarde aan, bevolkt door demonen die jou maar al te graag willen ontmoeten. De game bevat gloednieuwe illustraties van Masayuki Doi, vernieuwde graphics, aanpassingen aan de UI en meer om deze reis naar de Schwarzwelt nog vreemder te maken. Je zult niet in dezelfde nachtmerrieachtige voetsporen als tevoren treden, want een nieuw personage, Alex, zal een belangrijke rol spelen in hoe het verhaal zich ontvouwt. Veel is er niet over haar bekend, maar er is één ding dat je zeker weet: ze heeft een appeltje met jou te schillen. Ze wordt vergezeld door nieuwe demonen die je misschien herkent uit andere SMT-delen, nieuwe eindes en een nieuwe kerker om te ontdekken. Met zijn verwrongen demonische sci-fi-verhaal, meeslepende demonenverzamelpret en meerdere verhaalvertakkingen om te verkennen, is Strange Journey Redux een essentieel ATLUS-JRPG-avontuur dat je niet mag missen!"
}
