{
	"$schema": "https://raw.githubusercontent.com/0u73r-h34v3n/opengamesdatabase/refs/heads/master/shared/metadata_schema.json",
	"name": "FIFA 12",
	"synopsis": "Met honderden gelicenseerde teams, duizenden sterspelers en vele toernooien om in te zegevieren, zou je denken dat EA SPORTS FIFA 12 te groot is om bij je te dragen. Maar nu de beroemde voetbalserie voor het eerst op de Nintendo 3DS verschijnt, kan elke voetbalfan al dat moois dus gewoon overal mee naartoe nemen! FIFA 12 biedt een volgepakte portable voetbalervaring met klassieke elf-tegen-elf-wedstrijden, vijf-tegen-vijf-straatvoetbal en innovatieve besturingsmogelijkheden. Voor het eerst in de FIFA-serie kunnen spelers elke bal en actie nu ook in stereoscopisch 3D beleven! In de elf-tegen-elf-wedstrijden kun je met clubs spelen uit topdivisies als de Barclays Premiership, Bundesliga, MLS en vele, vele andere! Verover de trofeeën van 50 werkelijk bestaande toernooien en zie je favoriete spelers, van Kaká tot Rooney, schitteren in authentieke outfits en levensechte stadions. In de Be A Pro Mode, kun je een eigen speler maken en zijn vaardigheden verbeteren in diverse seizoenen, terwijl je in de Career Mode als speler of manager carrière kunt maken en je vaardigheden kunt verbeteren door doelstellingen te halen. Natuurlijk kun je via draadloze communicatie in FIFA 12 ook tegen een tweede speler strijden. Het Nintendo 3DS-systeem geeft de FIFA-ervaring een heel nieuwe dimensie met spectaculaire 3D-graphics. Voor extra nauwkeurigheid, hebben spelers ook de optie om het spel via het touchscreen te besturen. Tik simpelweg op een plek tussen de doelpalen die op het touchscreen verschijnen om de richting van je schot nauwkeurig te bepalen. Het is geen garantie om te scoren, maar je kunt in elk geval niet meer klagen dat de bal de verkeerde kant opging! Je kunt het touchscreen ook gebruiken tijdens dode spelmomenten om - bijvoorbeeld - het verloop van een vrije trap nauwkeurig te plannen. Als je ook wel eens buiten de felle lampen van de stadions een balletje wilt trappen, kun je in FIFA 12 de wereldwijde straten op gaan voor spannende 5-tegen-5-wedstrijden. Gekleed in de nieuwste streetwearstijlen kun je bijvoorbeeld in de straten van Frankrijk of Brazilië deelnemen aan razendsnelle potjes vijf-tegen-vijf. Deze hectische straatwedstrijden functioneren ook als training voor je zelfgemaakte ster in de Be A Pro-stand van het spel. Want je kunt geen wereldster worden als je niet eerst je strepen hebt verdiend op het stoffige asfalt en zand van diverse steden. Neem een compleet voetbaluniversum overal mee naartoe; FIFA 12 op de Nintendo 3DS laat je altijd en overal van je favoriete sport genieten."
}
