{
	"$schema": "https://raw.githubusercontent.com/0u73r-h34v3n/opengamesdatabase/refs/heads/master/shared/metadata_schema.json",
	"name": "Terraria",
	"synopsis": "Crea la tua avventura in un gioco a scorrimento orizzontale in 2D per console della famiglia Nintendo 3DS dalle infinite possibilità. Scava, costruisci e combatti mentre esplori un vasto regno di fantasia che include oceani, lande ghiacciate, dungeon oscuri e molto altro. Crea e demolisci il paesaggio come desideri, usando il touch screen del Nintendo 3DS per interagire direttamente con il mondo di Terraria e modellarlo con facilità. Che tu raggiunga il cielo in cerca di avventure o scavi fino al centro della terra, ogni terreno è ricco di materie prime che attendono di essere raccolte e trasformate in ogni tipo di creazioni. Costruisci qualsiasi cosa ti passi per la testa, da piccole abitazioni a immense fortezze, con più di 100 tipi diversi di blocchi! Man mano che esplori, scoprirai che Terraria pullula di mostri e giganteschi boss di ogni tipo, da scheletri corazzati a zombi, squali, unicorni e perfino l'occhio di Cthulhu. Forgia armature, spade, armi da fuoco, trappole e poteri magici, a seconda dello stile di gioco che preferisci, per combattere qualsiasi nemico ti si pari davanti. Puoi anche creare equipaggiamento, come attrezzature per immersioni, stivali a razzo e persino un GPS, per aiutarti a esplorare i paesaggi generati casualmente di Terraria. Parti all'avventura con altri tre giocatori tramite la modalità wireless ed esplora in cooperativa questo mondo affascinante e imprevedibile. Quando l'unico limite è la tua immaginazione, dove ti porteranno le tue avventure in Terraria?"
}
