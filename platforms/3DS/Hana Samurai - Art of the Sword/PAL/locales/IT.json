{
	"$schema": "https://raw.githubusercontent.com/0u73r-h34v3n/opengamesdatabase/refs/heads/master/shared/metadata_schema.json",
	"name": "Hana Samurai - Art of the Sword",
	"synopsis": "In questo gioco, i pulsanti non si premono a caso e ripetutamente. Hana Samurai: Art of the Sword è un gioco di spada i cui elementi fondamentali sono la precisione con la spada, l'abilità sul campo di battaglia e una buona padronanza delle arti marziali. Nei panni dell'eroe protagonista, intraprenderai un viaggio attraverso un mondo ricco di fiori di ciliegio, e pericoli mortali, con il compito di salvare la leggendaria principessa Cherry Blossom. Mostra il tuo valore in battaglia e sconfiggi gli scagnozzi del rapitore della principessa per poi portarla in salvo. Impara a prevedere le mosse nemiche, schiva con destrezza gli attacchi e crea le condizioni per sferrare contrattacchi devastanti. All'inizio della partita non avrai altro che la spada Sakura, poca energia vitale e le conoscenze di base che lo spirito d'acqua ti ha trasmesso. Fatti strada a colpi di spada da un campo di battaglia all'altro, combattendo orde di nemici sempre più scaltri. Sconfiggi i nemici all'interno dei castelli e affronta i terribili boss. Non dimenticarti di sostare nei paesini che incontrerai lungo il cammino: i loro eccentrici abitanti saranno felici di fornirti aiuto, equipaggiamenti e incoraggiamento (talvolta anche un po' di svago). Fai vedere a tutti chi è il vero samurai Sakura!"
}
