{
	"$schema": "https://raw.githubusercontent.com/0u73r-h34v3n/opengamesdatabase/refs/heads/master/shared/metadata_schema.json",
	"name": "Rytmik",
	"synopsis": "Rytmik è un’applicazione con cui creare sezioni ritmiche e melodiche e comporre interi brani. La sua interfaccia utente combina la velocità e la qualità degli arrangiamenti dell’interfaccia delle classiche drum machine con l'interfaccia a pattern flessibile dei famosi \"tracker\" unita a una moderna libreria audio. Contiene più di 170 campioni audio di tamburi, piatti, percussioni, bassi e strumenti melodici selezionati con grande cura. Con Rytmik potrai creare in modo rapido e semplice l’unità minima base di ogni compositore che si rispetti: una clip audio. Questa è costituita da notazioni musicali per un massimo di quattro strumenti che potrai trasporre, spostare dove vuoi all’interno del campo stereo e di cui potrai modificare volume, polifonia ed effetto eco. Potrai combinare come preferisci fino a 128 di queste clip in quattro tracce e creare brani musicali complessi. Inoltre avrai a tua disposizione una libreria ritmica e una variegata raccolta di 16 composizioni già pronte all’uso con cui potrai creare rapidamente i tuoi pezzi. Rytmik non è solo un gioco musicale: nelle mani di un abile musicista può trasformarsi in uno strumento musicale vero e proprio, diventando una stazione musicale tascabile sorprendentemente potente. Per godere della migliore esperienza musicale possibile, ti consigliamo di collegare le cuffie o un impianto di altoparlanti di qualità. Diventerai il re delle feste del sabato sera in men che non si dica... Il testo all'interno del gioco è in inglese."
}
