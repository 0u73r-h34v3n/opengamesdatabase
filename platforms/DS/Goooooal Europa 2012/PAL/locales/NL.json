{
	"$schema": "https://raw.githubusercontent.com/0u73r-h34v3n/opengamesdatabase/refs/heads/master/shared/metadata_schema.json",
	"name": "Goooooal Europa 2012",
	"synopsis": "Een stalen bal en 22 voetballers op veren in ondiepe kuilen; en een veld omringd door wanden met een doel aan beide kanten. Het is een concept dat al honderd jaar bestaat, en waarbij wedstrijden nog steeds worden beslist door snelle combinaties en nauwkeurige schoten op het doel. Als je de bal kwijtraakt, is de tegenstander aan de beurt. Het spel wordt bestuurd met de stylus, waarmee spelers kunnen richten en nauwkeurig de kracht van een pass of schot kunnen bepalen. Je selecteert spelers via hun hoofd. Daarna trek je ze naar achteren en laat je ze los. De fysica-motor van het spel zorgt ervoor dat de bal op soepele en realistische wijze over het veld reist, om uiteindelijk bij het doel of een andere speler uit te komen. Je kunt het mechanisme van dit turn-based spel echter ook een adrenaline-injectie geven. Stel je voor dat je de bal vervangt door een tijdbom. Passes moeten nu nog sneller en nauwkeuriger zijn. En het met opzet verliezen van balbezit op een belangrijk moment wordt een strategische optie tijdens de wedstrijd. Een speler die wordt meegesleurd in de ontploffing van de tijdbom moet het veld verlaten, en je kunt slechts hopen dat je keeper niet hetzelfde lot treft. Goooooal bevat diverse spelmodi. Naast standaardwedstrijden of wedstrijden met tijdbommen kun je kiezen uit een singleplayerwedstrijd, een wedstrijd voor twee spelers, een toernooi met 16 teams en zelfs een veeleisende campagne boordevol uitdagende taken, waarin je diverse trofeeën kunt winnen. Je kunt het spel aanpassen met talloze instellingen, inclusief de algemene moeilijkheidsgraad, een doelpuntlimiet en het respawnen van spelers die door tijdbommen zijn geraakt. Daarnaast kun je natuurlijk de clubkleuren van het team kiezen; het spel maakt automatisch een selectie tussen donkere en lichte varianten. In het kort: • Een tafelvoetbalspel. • Speel tegen de computer of een vriend. • Een authentieke simulatie van een echt tafelvoetbalspel, met spelers op veren en een stalen voetbal. • Een turn-based spel waarin de beurt van een speler eindigt zodra hij de bal kwijtraakt. • Bevat een innovatieve ARCADE-modus: vervang de voetbal door een tijdbom en stuur de spelers van de tegen+SupportLanguageEstander naar de reservebank! • Fysische simulatie van de route van de bal over een oneffen veld. • Speel losse wedstrijden, toernooien of skill-campagnes met 20 missiedoelen. • Win gave trofeeën. • Kies uit de 16 nationale teams die dit jaar meedoen aan het Europese voetbalkampioenschap. • De speciale editie Goooooal Europa 2012 bevat de volgende teams: Denemarken, Duitsland, Engeland, Frankrijk, Griekenland, Italië, Kroatië, Nederland, Oekraïne, Polen, Portugal, Republiek Ierland, Rusland, Spanje, Tsjechische Republiek, Zweden."
}
