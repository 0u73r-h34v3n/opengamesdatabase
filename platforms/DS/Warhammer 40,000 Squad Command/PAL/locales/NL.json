{
	"$schema": "https://raw.githubusercontent.com/0u73r-h34v3n/opengamesdatabase/refs/heads/master/shared/metadata_schema.json",
	"name": "Warhammer 40,000: Squad Command",
	"synopsis": "Stel je op in slagorde op een futuristisch strijdperk en bereid je voor op een oorlog, waarin alleen de beste strategen overleven. Warhammer 40,000: Squad Command op de Nintendo DS geeft je de leiding over een groep elitemariniers, met wie je ten strijde trekt tegen meedogenloze vijanden in een oorlog die om beurten wordt uitgevochten. Het is jouw taak om je Space Marines veilig door 13 gigantische missies te loodsen. Daarbij ga je op in een filmische verhaallijn, waarin je strijdt tegen de slechte Chaos Space Marines. Het bovenste scherm van je DS toont een plattegrond van het strijdveld en details over waar je troepen en vijanden gepositioneerd zijn, terwijl het touchscreen de spelactie laat zien en je in staat stelt om je mariniers te besturen via simpele tikken met de stylus. Alle 3D-slagvelden die je betreedt zijn volledig verwoestbaar, wat betekent dat het landschap constant verandert en geen twee potjes ooit hetzelfde zullen zijn. Door de toevoeging van meer dan 20 populaire wapens uit het universum van Warhammer 40,000 - waaronder de Bolter, Plasma Gun en Power Fist - biedt het nog meer voldoening om je een weg te knokken door je omgeving en je vijanden uit te roeien. Bovenop de actie voor één speler, bevat Warhammer 40,000: Squad Command een meeslepende meerspelerstand waarin je het kunt uitknokken met andere spelers, zowel lokaal als online. Neem het op tegen maximaal zeven andere spelers en vecht met de Forces of Chaos of het Imperium-leger op negen unieke meerspelerplattegronden."
}
